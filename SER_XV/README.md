# SER 15 + GWP: elastic i pivotTable w R



Ostani SER przed zimowymi feriami.


Dwie prezentacje pracowników działu IT R&D Grupy Wirtualna Polska.


--------------------------------------------------------------


##1 prezentacja: pivotTable w R / live-coding


### Prelegent:

Karol Kubicki - data artist czerpiący inspirację z problemów rekomendacji artykułów na stronach głównych WP.PL i O2.PL. Tajniki rzeźby umysłu zgłębiał na Uniwersytecie Jagiellońskim na kierunku matematyka. Przez rok wykonywał wielkie i znane w świecie data science 4D (Data Processing, Data Quality, Data Analysis) w firmie SAS, po czym na fali inspiracji przeniósł się do Grupy WP. W procesie twórczym wykorzystuje takie narzędzia jak Hive, Python, czy Bash, ale dłutem, które nadaje nie tylko główny kształt, ale i wyraz jego dziełom jest oczywiście R.

### Opis prelekcji:


Tabele przestawne są jednym z najwygodnieszych narzędzi do eksploracji danych. W R można je tworzyć za pomocą pakietu rpivotTable. Opowiem o tym jak go używać, jakie są jego silne strony i ograniczenia. Ponadto pokaże jak przechowywać informacje o stanie aplikacji shiny w URLu, co istotnie polepsza użyteczność pivot-a przy dzieleniu się wynikami.


--------------------------------------------------------------


##2 prezentacja: elastic w R


### Prelegent:

 Paweł Cejrowski - data craftsman, zafascynowany wyzwaniami ogromnych wolumenów danych. Absolwent matematyki finansowej na Politechnice Gdańskiej. Obecnie rozwija programistyczne rzemiosło na studiach informatycznych na wydziale ETI tejże uczelni. Ropoczynał swoją zawodową karierę pomagając w usprawnianiu hurtowni danych jednego z banków, by po krótkiej przygodzie z projektami klasy enterprise dołączyć do zespołu R&D Grupy Wirtualna Polska. Na co dzień pisze w Scali, dostarczając systemy czasu rzeczywistego odpowiedzialne za optymalizację treści wyświetlanych na stronach WP. W czasie wolnym rozwija zainteresowanie zwinnymi metodykami wytwarzania oprogramowania oraz austriacką szkołą ekonomii.

### Opis prelekcji:
Elasticsearch jest rozproszoną i wysoce niezawodną wyszukiwarką zorientowaną na przechowywanie dokumentów. Pozwala na przetwarzanie danych w czasie rzeczywistym, zachowując przy tym prostotę skalowalności i wysoką wydajność. W prezentacji przedstawione zostanie wykorzystanie tego narzędzia oraz jego integracja z R przy pomocy pakietu 'elastic'.
